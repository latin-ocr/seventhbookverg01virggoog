AENEIDOS LIB. vn.

talibus Aeneadae donis dictisque Latini
sublimes in equis redeunt, pacemque reportant.

Ecce autem Inachiis sese referebat ab Argis
saeva Iovis coniunx, aurasque invecta tenebat,
et laetum Aenean classemque ex aethere longe
Dardaniam Siculo prospexit ab usque Pachyno
moliri iam tecta videt, iam fidere terrae,
deseruisse rates Stetit acri fixa dolore3
turn quassans caput haec effundit pectore dicta:
heu stirpem invisam, et fatis contraria nostris
fata Phrygum! num Sigeis occumbere campis,
num capti potuere capi? num incensa cremavit
Troia viros? medias acies mediosque per ignis
invenere viam. At, credo, mea numina tandem
fessa iacent, odiis aut exsaturata quievi. -
quin etiam patria excussos infesta per undas
ausa sequi et profugis toto me opponere ponto.
absumptae in Teucros vires caelique marisque.
quid Syrtes, aut Scylla mihi, quid vasta Charybdis
profuit? optato conduntur Thybridis alve0,
securi pelagi atque mei. Mars perdere gentem
immanem Lapithum valuit 3 concessit in iras 305
ipse deum antiquam genitor Calydona Dianae:
quod scelus aut Lapithas tanturn, aut Calydona

merentem?
ast eg0, magna Iovis coniunx, nil linquere inausum
quae potui infelix, quae memet in omnia verti
vincor ab Aenea. Quod si mea numina non sunt 310
magna satiS, dubitem haud equidem implorare quod
usquam est.

,293 stirpem, gentem—294 occumbere, moriri-299 excussos,
expulsos. — 305 immanem, ingentem. — valuit, potuit.

 

