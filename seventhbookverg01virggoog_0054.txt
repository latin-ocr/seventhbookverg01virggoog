AENEIDOS LIB. v11.

nec clipei currusve sonant ; pars maxima glandes

liventis plumbi spargit 3 pars spicula gestat

bina manu ; fulvosque lupi de pelle galeros

tegmen habent capiti ; vestigia nuda sinistri

instituere pedis ; crudus tegit altera per0. 690
At Messapus, equum domitor, Neptunia proles,

quem neque fas igni cuiquam nec sternere ferro,

iarn pridem resides populos desuetaque bello

agmina in arma vocat subito, ferrumque retractat.

hi Fescenninas acies Aequosque Faliscos 695

hi Soractis habent arces Flaviniaque arva,

et Cimini cum monte lacum lucosque Capenos

ibant aequati numero, regemque canebant:

ceu quondam nivei liquida inter nubila cycni

cum sese e pastu referunt et longa canoros 700

dant per colla modos ; sonat amnis et Asia longe

pulsa palus,

nec quisquam aeratas acies ex agmine tanto

misceri putet, aeriam sed gurgite ab alto

urgueri volucrum raucarum ad litora nubem. 705
Ecce, Sabinorum prisco de sanguine magnum

agmen agens Clausus magnique ipse agminis instar,

Claudia nunc a quo diffunditur et tribus et gens

per Latium, postquam in partem data Roma Sabinis

una ingens Amiterna cohors priscique Quirites, 710
Ereti manus omnis oliviferaeque Mutuscae ;

qui Nomentum urbem, qui Rosea rura Velini,

qui Tetricae horrentis rupes montemque Severum
Casperiamque colunt Forulosque et flumen Himellae ;
qui Tiberim Fabarimque bibunt, quos frigida misit 715

687 spargit, iacit—gestat, geria—688 galeros, pilleus-693
resides, inerma—696 arces, mantea-699 quondam, interdum.-
704 misceri,conoem're.

 

