AENEIDOS LIB. v11.

Hos super advenit Volsca de gente Camilla,
agmen agens equitum et florentis aere catervas
bellatrix, non illa colo calathisve Minervae 805
femineas adsueta manuS, sed proelia virgo

dura pati cursuque pedum praevertere ventos.

illa vel intactae segetis per summa volaret

gramina, nec teneras cursu laesisset aristas ;

vel mare per medium fluctu suspensa tumenti 810
ferret iter, celeris nec tingueret aequore plantas.

illam omnis tectis agrisque effusa iuventus

turbaque miratur matrum et prospectat euntem⁹

attonitis inhians animis, ut regius ostro

velet honos levis umeros, ut fibula crinem 815,
auro internectat, Lyciam ut gerat ipsa pharetram

et pastoralem praefixa cuspide myrtum.

804 catervas, turmas-807 praevertere, praeterire, superare.
-811 plantus, vestigia (689).-8151evis, pulchros, nitentes.

 

